<!DOCTYPE html>
<html>
<head>
</head>
<body>
<article>
  <header style="text-align:center">
    <h2>The Planet Earth</h2>
    <p>
      <time datetime="2017-10-04">26 August 2023</time> by
      Md. Mossadek Touhid
    </p>
  </header>
  <p style="text-align:left; background-color:palegreen">
   আসসালামু'আলাইকুম ভাই, কীভাবে শুরু করব বুঝতে পারছি না। জানি, আপনি অনেক নীরস ও বিস্বাদ সময়ের মধ্য দিয়ে যাচ্ছেন । বিভিন্ন ঝামেলায় আপনার দ্বিধান্বিত চোখমুখ। সময়টা এমন যে মুখ এখন আর হাতকে বিশ্বাস করছে না; হাসি বিশ্বাস করছে না ঠোঁটকে। জীবন যে উপপাদ্য হয়ে দাঁড়িয়েছে, তাতে একের পর এক দেয়াল নামতা পড়ছে চোখ রাঙানো আর ভয় দেখানোর। আচ্ছা ভাই বিয়ের সংজ্ঞা এমন করে কি দেওয়া যায়- সম্পূর্ণ অনাত্মীয় একজন লোকের প্রতি এমন আকর্ষণবোধ করা যে অনেক লোক নিজের রক্তের সম্পর্ককে ছেড়ে তার সঙ্গে হৈ হৈ করে চলে যায়। কিছুদিন পর অবশ্য সব বিষয়ে দুইজনের মত মিলবে এটা অবাস্তব। হ্যাঁ, অনেক মত মিলবে কিন্তু তাই বলে সব...। কাউকে না কাউকে নিজের মতটা গিলে,নিজের চাহিদাটা গিলে, নিজের ইচ্ছাটা দমিয়ে রেখে চলতে হয়, সংসার করতে হয়। আর প্রেম এমনই এক চিরন্তন ও শ্বাশত অনুভূতি যে এর আবেদন কখনো শেষ হয় না। সভ্যতা উন্নত হলো, গুহা ছেড়ে লোকালয়ে এল মানুষ, শহর-নগর-বন্দর স্থাপন করল—কত বদল ঘটল বিশ্ব ব্রহ্মাণ্ডের, তবু প্রেমের অনুভূতির কোনো বদল হলো না। আচ্ছা ভাই, সব লোক কি এক উদ্দেশে বিয়ে করে? করতেও পারে। আমি এর সামাজিকীকরণ বা সরলীকরণ করতে যাচ্ছি না। তবে কারও কারও বিয়ের ক্ষেত্রে বলা যায় তার কোন বন্ধুত্তের নির্মল সম্পর্ককে পিষে তাকে বিয়ে দিয়ে একটা দৈনন্দিনতার বিচ্ছিরি কুঠুরিতে ভরে দেওয়া হয়েছে যেটা নির্মম, মলিন এবং কর্কশ। সেই সাথে সেটা শরীরের পক্ষে ক্ষতিকর,মনের জন্য বিষণ্ণতার এবং মস্তিস্কের জন্য যন্ত্রণার।
  </p>
  <p style="text-align:left; background-color:palegreen">
  আমি কল্পনায় নিজেকে সবার অবস্থানে নিয়ে ভেবেছি। ভেবে কিছু মর্মোদ্ধার করেছি। সময় এসেছে কথাগুলো বলার, সতর্ক হওয়ার, চিন্তা করার, চিন্তিত হওয়ার। তাতে আর যা–ই হোক, ক্ষতি-তো নেই।
  </p>
</article>


</body>
</html>