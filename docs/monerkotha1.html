<!--DOCTYPE html>
<html>
<head>
<style>
        .container {
            display: flex;
            justify-content: center;
            align-items: baseline;
        }
 
        p{
            padding: 35px;
        }
 
    </style>
</head>
<body>
<div class="container">
<article>
  <header style="text-align:center">
    <h2>আয়োডিন ছাড়া নুন</h2>
    <p>
      <time datetime="2017-10-04">২২ আগস্ট ২০২৩</time>-
      মোঃ মোসাদ্দেক তৌহিদ
    </p>
  </header>
  <p style="text-align:left; background-color:palegreen">
  আসসালামু'আলাইকুম ভাই, কীভাবে শুরু করব বুঝতে পারছি না। জানি, আপনি অনেক নীরস ও বিস্বাদ সময়ের মধ্য দিয়ে যাচ্ছেন । বিভিন্ন ঝামেলায় আপনার দ্বিধান্বিত চোখমুখ। সময়টা এমন যে মুখ এখন আর হাতকে বিশ্বাস করছে না; হাসি বিশ্বাস করছে না ঠোঁটকে। জীবন যে উপপাদ্য হয়ে দাঁড়িয়েছে, তাতে একের পর এক দেয়াল নামতা পড়ছে চোখ রাঙানো আর ভয় দেখানোর। আচ্ছা ভাই বিয়ের সংজ্ঞা এমন করে কি দেওয়া যায়- সম্পূর্ণ অনাত্মীয় একজন লোকের প্রতি এমন আকর্ষণবোধ করা যে অনেক লোক নিজের রক্তের সম্পর্ককে ছেড়ে তার সঙ্গে হৈ হৈ করে চলে যায়। কিছুদিন পর অবশ্য সব বিষয়ে দুইজনের মত মিলবে এটা অবাস্তব। হ্যাঁ, অনেক মত মিলবে কিন্তু তাই বলে সব...। কাউকে না কাউকে নিজের মতটা গিলে,নিজের চাহিদাটা গিলে, নিজের ইচ্ছাটা দমিয়ে রেখে চলতে হয়, সংসার করতে হয়। আর প্রেম এমনই এক চিরন্তন ও শ্বাশত অনুভূতি যে এর আবেদন কখনো শেষ হয় না। সভ্যতা উন্নত হলো, গুহা ছেড়ে লোকালয়ে এল মানুষ, শহর-নগর-বন্দর স্থাপন করল—কত বদল ঘটল বিশ্ব ব্রহ্মাণ্ডের, তবু প্রেমের অনুভূতির কোনো বদল হলো না। আচ্ছা ভাই, সব লোক কি এক উদ্দেশে বিয়ে করে? করতেও পারে। আমি এর সামাজিকীকরণ বা সরলীকরণ করতে যাচ্ছি না। তবে সুরভির বিয়ের ক্ষেত্রে বলা যায় তার এবং আমার বন্ধুত্তের নির্মল সম্পর্ককে পিষে তাকে অন্য আরেকজনের সাথে বিয়ে দিয়ে একটা দৈনন্দিনতার বিচ্ছিরি কুঠুরিতে ভরে দেওয়া হয়েছে যেটা নির্মম, মলিন এবং কর্কশ। সেই সাথে সেটা শরীরের পক্ষে ক্ষতিকর,মনের জন্য বিষণ্ণতার এবং মস্তিস্কের জন্য যন্ত্রণার।<br>আমি কল্পনায় নিজেকে সবার অবস্থানে নিয়ে ভেবেছি। ভেবে কিছু মর্মোদ্ধার করেছি। সময় এসেছে কথাগুলো বলার, সতর্ক হওয়ার, চিন্তা করার, চিন্তিত হওয়ার। তাতে আর যা–ই হোক, ক্ষতি-তো নেই।
  </p>
  <header style="text-align:center">
    <h2>আপনার অবস্থানে থেকে ভাবনা</h2>
  </header>
  <p style="text-align:left; background-color:palegreen">
 আপনার আগের অবস্থানে থাকলে আমিও তৌহিদকে দুই-চারটা বকাঝকা দিতাম। হয়তোবা আমিও মানতাম না এইসব ব্যাপার। যদিও এখন আপনার মন অনেক খারাপ। বোনজামাইরে নিজের বোনের থেকেও বেশি ভালবাসতেন, সেই হায়াত ভাইয়ের কিছু বিষয় হয়তো আপনাকে খুব কষ্ট দিয়েছে। জানেন, আমার খুব মন খারাপ ছিল তিনটা ঘটনায়। আম্মুর মৃত্যুতে, সুরভির বিয়েতে ও আপনার সেদিনের বকা দেওয়ায়। আমাকে এমন করে কেউ বলে নি। পরে অবশ্য ভেবেছি, আমার বোনের ক্ষেত্রে আমিও তাই করতাম। তাই এই ব্যাপার নিয়ে আর মন খারাপ করিনি। কিন্তু দিনশেষে যদি আমার বোন অসুখী থাকে কি আর করতাম, মানতাম হয়তোবা। এটাও হয়তোবা ভাবতাম যে তৌহিদ কি আসলেই বিয়ে করবে, প্রতিশোধ নিচ্ছে নাতো, ছেলের পরিবার কি মানবে, আমার বোন কি আসলেই হায়াতের সাথে থাকতে পারতেছে না, ওখানে গেলে যদি আবার এমন হয়, সুখী কি হতে পারবে, এত বছর হায়াতের সাথে থেকেও বিশ্বাস করতে পারছে না সেখানে তৌহিদকে কীভাবে বিশ্বাস করবে ইত্যাদি ইত্যাদি। আপনার এই সব ভাবনা আমি পরে আমার অবস্থান থেকে উত্তর দেয়ার চেষ্টা করব ভাই।
  </p>
  
  <header style="text-align:center">
    <h2>হায়াত ভাইয়ের অবস্থানে থেকে ভাবনা</h2>
  </header>
  <p style="text-align:left; background-color:palegreen">আমি হায়াত ভাইয়ের কথা ভাবি। একজন লোক যখন বিয়ে করে, অনেক স্বপ্ন থাকে তার। তার নববিবাহিত বধূকে নিয়েও। তেমন হায়াত ভাইয়েরও আছে। ওনার হয়তো অল্প অবজ্ঞার ভাব, সামান্য রাগ, খুঁতখুঁতে স্বভাব, অনুযোগের কথা—এগুলো কি নতুন? সব সংসারেই থাকে। বিচ্ছেদের ঘটনা ওনার অন্তরে অনেক আঘাত দিবে এটা সত্য। যখন আমি শুনি সুরভি বিয়ে করে নিয়েছে, খুব মন খারাপ ছিল। যেটার রেশ পরবর্তী অনেক দিন প্রচণ্ড যন্ত্রণা দিয়েছিল আমাকে। তবে এটা ভেবেও মন ভালো লাগত যে তাবলীগের এক ভাই (হায়াত ভাই) ওরে বিয়ে করছে। ভেবেছি সুরভি ভালো থাকবে ওখানে। হায়াত ভাইরে ভালো মানুষ মনে হয়েছে আমার। হয়তবা অনেক বিষয় সুরভির সাথে মিলে না। ওনার যে সুরভিকে ভালো রাখার চেষ্টা, আমার মনে হয়েছে এটা ওনার সব সময় ছিল। আপনি সুরভির বিয়ের পর একদিন আমাকে ফোন দিয়েছিলেন। বলেছিলেন যে,তুমি কি ওর ভালো চাও না?আমি বলেছিলাম-জী ভাই, ও সুখে থাকুক আমি চাই। আর ওর সুখের কথা ভেবেই দীর্ঘ ৪ বছর আমি আর ওর ফোন রিসিভ করিনি। রামায়ণে আছে –মায়া হরিণের ছলে রাম-লক্ষণ ভুলে শিকারে বেরিয়ে যাওয়ার পর সীতা যেমন লক্ষ্মণরেখা অতিক্রম করেন, এবং সেই ফাঁকে আসে রাবণ, ঘটে রাবণের অনুপ্রবেশ। নিজেকে মাঝে মাঝে রাবণ মনে হয়। আর হায়াত ভাইরে এভাবে কষ্ট দেওয়া নিজের কাছে কেমন মনে হয়। আমিই কি পরকীয়া করে সংসারটা এমন করলাম? আসলে আমিই কি এত আর্তি–দীর্ঘশ্বাসের মূল কেন্দ্র? আল্লাহ আমাকে মনে হয় এজন্য পাকড়াও করবে। আস্তাগফিরুল্লাহ। জানি এই দগ্ধ সময়ের অপচয় অঙ্কুরিত হয়ে আমাকেই  ঠুকরে দেবে একসময়, সে জন্য তৈরিও আছি, জানি সেটা অমোঘ নিয়তি। আমি তো আমাকে খুব ভালো করেই চিনি। সবাই বলে আমি ভালো কিন্তু আমার তা মনে হয় না। তাই আমার মনে হয়েছে, হায়াত ভাই আমার থেকে ভালো এবং আল্লাহওয়ালা মানুষ। হয়তোবা স্বামী হিসেবে বিশ্বাসের সুতোয় সেলাই করে সুরভির মনের জমিনকে ধরে রাখতে পারে না। হায়াত ভাই সম্পর্কে এতক্ষণ যা বললাম, সেই কথাগুলো আমি অনেক আগে লিখে রেখেছিলাম। যদিও আপনার কাছে সেদিন ভাই সম্পর্কে অন্য কিছু শুনলাম। আর সেটা নিয়ে মন্তব্য করা থেকে বিরত থাকাই আমার কাছে শ্রেয়।</p>
  <header style="text-align:center">
    <h2>সুরভির অবস্থানে থেকে ভাবনা</h2>
  </header>
  <p style="text-align:left; background-color:palegreen">নিজেকে সুরভির স্থলে বসিয়ে ওর ভাবনাগুলো দেখি। আমি ওর প্রতি খুবই কৃতজ্ঞ যে একটা মানুষ আমাকে এত সম্মানের জায়গায় বসিয়েছে। আমাকে অন্ধভাবে বিশ্বাস করে মেয়েটা। ও সবসময় বলত -দুনিয়াতে দুইজন মানুষের কথা খুব মনোযোগ দিয়ে শুনে এবং মানার চেষ্টা করে। আপনি এবং আমি। এই দুইজনের খুশির জন্য ও সবকিছু করতে পারে। এটাও বলে আমি আর আপনি মিলেই ওর দুনিয়া। এই কথাগুলো এইতো কিছুদিন আগেও বলল। কিন্তু আমার তো কিছুই করার নেই ভাই। আমি বলছি-দেখ, ভাইকে বল তোমার সমস্যা। উনি রাজি না থাকলে আমি কিছুই করতে পারব না। কারণ আপনি বলেছিলেন ২-৩ মাস কথা না বলতে। আমি তাই করার চেষ্টা করছি। দীর্ঘকাল কথা না বলা সত্ত্বেও আপনার বোন শত শত কল ও মেসেজ দিয়ে গেছে আমাকে। আমি কোনোদিন কিছুর রিপ্লাই দেই নি। কেন দেই নি,তা তো জানেন ভাই। আমি ভাবতাম হয়তো ২-৩ মাস না ধরলে ও আর দিবে না কিন্তু আমার ধারনা ভুল ছিল। ও দিয়েই যেত। আমাকে বলেছিল আমি যদি আগে থেকেই  রিসিভ করতাম তাহলে ও আগেই ডিভোর্স দিয়ে আমার কাছে আসত। যেহেতু এতকাল কথা বলিনি তাই ও কিছু করতে পারেনি। কেন যে এই বছর আমি রিসিভ করলাম আমি নিজেই জানি না। আমিও ভাই রক্ত-মাংসের মানুষ। আমারও মন আছে,সেটার মধ্যে সুরভির জন্য অনেকখানি মমতা লুকিয়ে আছে। তাই এই বছর হয়তোবা ওর কল আর না রিসিভ করে থাকতে পারিনি। কিন্তু ও যে এত ঝামেলায় আছে তা হয়তো জানতামই না। ফলে আর কথা না বলে থাকতে পারিনি। ও বলে যে হায়াত ভালো তবে ওর সাথে এর যায় না। ও পারবে না। ১০ বছর পরে হলেও ডিভোর্স হবেই। অল্পতেই নাকি রেগে যায়। ওকে ওর মত করে ভাবে না। নিজের দোষ না বলে শুধু সুরভির দোষ দেখে। সব কথা বাড়িতে জানায়। মাঝে মাঝে কিছু ট্যারা কথা বলে। আপনার বোন আবার এগুলো নিতে পারে না। এত বছর অভিনয় করে ছিল ভালো থাকার। শুধু কতগুলো মানুষ ভালো থাকবে বলে ও এটা চালিয়ে নিয়ে গেছে। কিন্তু ভাই এভাবে চলতে পারে না। আর অনেক কিছু আছে যা আমি জানি না,হয়তবা আপনি জানতে পারেন। আমি ওকে অনেক কিছু খুব ভালো বুঝাতে পারি এবং আমি দেখেছি সেটা ও মানে। আমি বলেছি যে তুমি চেষ্টা কর সংসার করে থাকতে। বলে যে চেষ্টা করবে। কিন্তু ও পরে ফোন দিয়ে বা মেসেজ দিয়ে বলে ও পারবে না। আমি ওকে সব বোঝানোর চেষ্টা করেছি। এত করে কাউকে বোঝাইনি। আপনাকে বলে শেষ করতে পারব না যে কি পরিমান সময় ওরে বোঝানোর পিছনে আমার গেছে। ঘণ্টার পর ঘণ্টা ওরে বোঝাতাম। কিন্তু ও আমার সাথেই থাকবে। ওরে বলেছি অর্থনৈতিক দিক থেকে তোমার শ্বশুর অনেক ভালো। দালান-বাড়ি। আর আমার টিনের বাড়ি, গরম খুব। তুমি তো কষ্ট পাবা। বলে-ও এখন অনেক কিছু সহ্য করা শিখে গেছে। যখনি ওরে বলি কি রান্না করছ বা খাইছ, প্রায় ২-৩ পদের রান্নার কথা বলত। আমি বলি আমার পরিবার তো এত করতে পারেনা। ওর কথা-এত খেয়ে কি হবে যদি সে মানসিক শান্তিতে না থাকে। অল্প খাবে তবুও সে তৌহিদের কাছে মানসিক শান্তিতে থাকতে পারবে। ওরে বলি আমরা যে এভাবে কথা বলি, এটা ঠিক না। বলে যে-আমি জানি, আমারও এভাবে ভালো লাগে না কিন্তু আমি কি সাধে সাধে ফোন দেই। আসলে ভাই, ভাবার বিষয়,একটা মেয়ে ৫ বছর সংসার করার পর কি এমনি এমনি ভাঙতে চায়? ও তো বলছে- হায়াত ভাইয়ের প্রতি ওর নাকি ১% ভালবাসা নাই। যেখানে ভালবাসা নেই সেখানে কি করে শেষ দিন পর্যন্ত সংসার করবে? শুধু ২ পরিবারকে দেখানোর জন্য, তাতে তো নিজের সবকিছু বিসর্জন দিতে হবে। আচ্ছা ভাই এটা কি সম্ভব? দিনশেষে কিন্তু হায়াত ভাই মন খারাপ করল কি করল না, আমি তা দেখব না। আমার কাছে সুরভির ভালো লাগাই সবকিছু। </p>
  <header style="text-align:center">
    <h2>আমার ভাবনা</h2>
  </header>
  <p style="text-align:left; background-color:palegreen">This is my turn to dive into deep water. I am a man, not a child. I have sworn to be faithful to Surovi and so it will be. I will fight forever to be a man who doesn't cheat on Surovi and tear a family apart.<br>
বিবেক আমাকে শুধু খোঁচাচ্ছে অযথা আর বলছে হেঁটো না ব্লেডের ধারালো পথে। তবু হাঁটি, রক্তে ভিজে দুর্বল শরীরে চেতনা এখন হয়ে পড়ে একা, কষ্ট হয়, কোনো স্মৃতি, কোনো কথা আমি কেন বিশ্বাসের সুতোয় সেলাই করে মনের জমিনে ধরে রাখতে পারি না, সবকিছু নীরবে অতীত হয়ে যায়! ঘোলা চোখে টের পাই বাতাসের বুকে ঢেউ তুলে নিরাপদে পালাচ্ছে সময়। আমি ধারণা করতে পারি কী কী ঘটবে আমার জীবনে। মাঝে যা যা ঘটবে তা তো আর এমন কিছু নয়। সিনেমার মতো স্পিডে চালিয়ে দিয়ে শেষ করে দিলেই হয়। আবার মাঝে মাঝে মনে হয় দেখি তো শেষে কী আছে। আমি পরিবর্তন করব না, অনেক সিনেমা যেমন শেষটা দেখে শুরু করেছি আমি, তা ছাড়া এডিট করার কোনো ক্ষমতাও নেই আমার। আমার শুধু দেখতে ইচ্ছে করে শেষে কী আছে। কিসের পিছে ছুটছি আমরা।<br>
আপনার বোনকে আমি প্রথম দেখি ইন্টার বোর্ড ফাইনাল পরীক্ষার শেষের দিকে। তারপর আমি খুলনা আসি।
আপনার বোনের সাথে খুব কম সময় আড্ডা দেওয়া হইছে, মোট ৩-৪ বার হবে। কারমাইকেল কলেজে। ফোনে কথা হয়েছে প্রচুর। আমার মনে হয়েছিল আমি ঠিক মানুষকে পেয়েছি। সেই বিশ্বাস আজও আছে আমার। ওর বিয়ের পর থেকে আমি কেমন জানি হয়ে গেছি। আমি মানতেই পারতাম না যে ওর বিয়ে হয়ে গেছে। এখনও মাঝে মাঝে মাঝরাতে ঘুম ভাঙ্গে ওর কথা ভেবে। এভাবে দিন দিন যেতে যেতে আমি এক সময় এগুলো সত্যি ধরে নিয়েই দিন কাটাই। ভাবছি ওর সাথে কথা বলব না। কিন্তু কথা না বল্লেও ভালবাসাটা ঠিকি ছিল ওর জন্য। ও ফোন দিত। আমি ইগ্নর করতাম। আমি ধরেই নিয়েছি ও তো আর আমার হবে না। দুনিয়াতে যে সব আশা পূরণ হবে তাও তো না। ভালো থাকুক সুরভি। এই বছরে ওর ফোন ধরলাম। ও যে এত খুশি আমার কথা শুনতে পেয়ে। ওর দুঃখের কথা শুনলাম এবার ও বাড়িতে আসার পর। ও বলল ও ডিভোর্স দিবে। আমি কি তাকে বিয়ে করতে চাই? আমি সিদ্ধান্ত নিলাম, সুরভিই তো আমার সব, ওর ভালো লাগাই তো আমার কাছে ভালোলাগা, বিয়ে করব। বাসায় বললাম যে এরকম ব্যাপার। আব্বু বলল "ও তো এখনও কারও সাথে আছে, তোমার কথা শুনে ও যদি ডিভোর্স দেয়,তুমি দায়ী থাকবা আল্লাহর কাছে। ঐ ছেলের মন কষ্ট পাবে। যদি সুরভির পরিবার নিজেরা সব কিছু করে আসতে পারে, আমরা রাজি। কিন্তু তুমি সুরভিরে বলবা না যে ওরে তুমি বিয়া করবা। দেখি ও কি করে?" কিন্তু ভাই আমি তো দায়ী থাকব। কারণ আমি সুরভিরে বলছি আমি ওরে বিয়া করব। আমার আম্মু তো সুরভিরে বেশ পছন্দ করে। ও আম্মুর সাথে ওর বিয়ের আগে কথাও বলছে কয়েকদিন। আম্মু বলল, ওর যা অবস্থা তুমি ওরে বিয়ে করে নিয়া আসিও। যেহেতু ওর মাথায় সব সময় তোমাকে নিয়ে ভাবনা, তাই এমন করে ও ওখানে ভালো থাকতে পারবে না। ভাই, সুখী কি হবে সুরভি আমার কাছে? সুখ মাপার তো কোনো মিটার নেই ভাই। সুখ তো দাঁড়িয়াবান্ধা খেলা না যে ধরা-বান্ধা রুলস-রেগুলেশনস দিয়ে আর পরিমাপ সম্ভব। সুখের সঠিক ও অব্যয় সংজ্ঞা নিরূপণও তো অসম্ভব। কিন্তু এতটুকু বলতে পারি যে, সুরভির চোখের পানি আমি সহ্য করতে পারি না। ওর খারাপ লাগা দিনগুলোতে ও আমার উৎসাহমূলক কথার মাঝেই ওর ভাললাগা খুজে পেত যেটা এখনও করে। আপনারা যাই করেন না কেন আমার সাথে ওর কথা বলা বন্ধ করতে পারবেন না। এতদিন ফোনে না পেলেও  আমারে মেসেজ দিয়ে সব জানায়। আসলে ভাই, ছোট্ট পৃথিবীতে আমাকেই ওর আপন মনে হয়। আমার মনে হয় ওর মনের ভাষা আমি ছাড়া কেউ বুঝতে পারে না। ওর চোখ দেখেই আমি অনেক কিছু বুঝে যাই। আমি সবসময় চেষ্টা করি, ওরে সম্মান দিয়ে কথা বলার। ওর প্রতি আমার ভালবাসাটা শ্রদ্ধার। আপনাকে আমি এতটুকু বলতে পারি, আমার সাথে ওর বিয়ে হলে আপনার কাছে কোনদিন সংসার নিয়ে নালিশ যাবে না। ওর জন্য কত দরদ আমার মাঝে সেটা আমি বুঝাতে পারব না। ও কিন্তু এখনও খুব আশা করে আছে যে আপনি রাজি হবেন, আমার সাথে ওর বিয়ে হবে। ওর আশাটা একটু পূরণ করেন ভাই, দেখবেন আপনার বোন কতটা ভালো থাকে। আপনি তো এটাই চান ভাই। আমিও চাই ভাই, মেয়েটা এতদিন কষ্ট পেয়েছে, বাকি জীবন আমি আমার কাছে নিয়ে এসে ওকে সুখে রাখি। আমি আমার সব কিছু দিয়ে চেষ্টা করব ভাই। আর আপনি ভাই ভালো করেই  জানেন, তৌহিদ সুরভির কাছে কি পরিমান ভালবাসার মানুষ। আমার কাছে সুরভি অনেক কিছু। অনেক কিছু বলার আছে। লিখতে গেলে শেষ হবে না। আমি আমার দেয়া কথার সাথে কোনও মুনাফিকি করব না ভাই। <br>
আমি শুধু চাইলে আমার কথাগুলো বলতে পারতাম ভাই। কিন্তু না, আমরা এখন যথেষ্ট ম্যাচিউর। অনেক কিছু বুঝে কাজ করতে হয়। আমি তো চাই বিয়ে করতে কিন্তু আমি এখন রিয়েলিটি বুঝে আপনার উপর ছেড়ে দিলাম। আপনি আমার কথাগুলো ভাবেন, বুঝেন তারপর সিদ্ধান্ত নেন। দরকার হলে ইস্তেখারা নামাজ পরে সিদ্ধান্ত নেন। সুরভিরে বলেন,ও আসলে কি করতে চায়, ও কি ওখানে থাকতে চায় না তৌহিদকে চায়? আমার সুরভি যেখানে ভালো থাকবে আমি সেটাই মেনে নিব। সুতরাং বেশ ভালো করে ভেবেচিন্তে  সিদ্ধান্ত নেই আমরা। আমি ধরেই নিছি সুরভি আমার ভাগ্যে নাই। তাই আমার হারানোর কিছু নাই। এত বছর কষ্ট পাইতে পাইতে আমার গা সওয়া হয়ে গেছে। তবে আমার সাথে সুরভির  বিয়ে দিলে আমি সারাজীবন আপনার প্রতি কৃতজ্ঞ থাকব।
শেষ করি একটা প্রবাদ দিয়ে। আরবি ভাষায় একটি প্রবাদ রয়েছে, যার বাংলা হলো: অঙ্গীকার হলো মেঘ আর এর পূর্ণতা হলো বৃষ্টি। সুরভির প্রতি আমার দেয়া অঙ্গীকার পূর্ণতা পাক সেই হালাল সম্পর্কের মাধ্যমে যার জন্য আমি অধীর অপেক্ষায়।</p>
</article>
</div>

</body>
</html-->

<!DOCTYPE html>
<html>
<head>
<style>
        .container {
            display: flex;
            justify-content: center;
            align-items: baseline;
        }
 
        p{
            padding: 35px;
        }
 
    </style>
</head>
<body>
<div class="container">
<article>
  <header style="text-align:center">
    <h2>প্রেমিকার হাড়ে নীল ভায়োলিনের গুঞ্জন</h2>
    <p>
      মোঃ মোসাদ্দেক তৌহিদ
    </p>
  </header>
  <p style="text-align:left; background-color:palegreen">
  পৃথিবীতে সবচেয়ে বীভৎস আর জঘন্য কারাগার হলো এমন একটা ঘর, যেখানে কোনো শান্তি নেই। তাই আপনি কাকে ভালোবাসছেন, আর জীবনসঙ্গী নির্বাচিত করতে চলেছেন, এই বিষয়ে খুব সতর্ক থাকবেন। আমার আধ্যাত্মিক গুরু আমাকে একটা কথা বলেছিল- "সম্পর্কে যদি একে অপরের প্রতি সম্মান টিকে থাকে, তাহলে ভালোবাসা হারিয়ে ফেললেও সময়ে সেটা আবার নতুন করে খুঁজে পাওয়া যায়। তাই যে তোমাকে মূল্যায়ন করে, সে কখনো নিজেকে এমন কোথাও নিয়ে যাবে না, যেখান থেকে তোমাকে হারিয়ে ফেলার মতো পরিস্থিতি তৈরি হয়।"
  </p>
  <p style="text-align:center">
  তোমার সাথে আমার বিয়ে হবে কিনা জানি না<br>
কিন্তু আমার যদি বিয়ে হয়ে যায়<br>
সে সংসারে যেতে যেতে ভাবব<br>
তোমার সাথে আমার সংসার ছিল<br>
মাঠভর্তি শর্ষে ফুলের হলুদ দোলে<br>
পাতাভর্তি কবিতায়, শব্দের শোরে<br>
আমার সাথে তোমার বিয়ে হবে কিনা জানি না<br>
কিন্তু তোমার যদিও বিয়ে হয়ে গেছে<br>
মাছের ঝোলে আঙুল ডুবিয়ে তুমি ভাববে<br>
ছেলেটা কবিতা লিখত<br>
তোমার পায়ে ব্যথা হবে<br>
তুমি ভাববে<br>
ছেলেটার জন্যে প্রেম ছিল<br>
তোমার মনে হবে, একটা ফোন করা দরকার<br>
তোমার  মনে হবে, একটা টেক্সট করা দরকার<br>
আমাদের মনে হবে, আমরা ভালোবাসি<br>
ওদের মনে হবে, আমরা ভালোবাসতাম।</p>
<p style="text-align:left; background-color:palegreen">কোনো দিন সন্ধ্যায় হাঁটতে গেলে একটা পুরাতন গলি ভালো লেগে যায়। টানা বারান্দা, খয়েরি দেয়াল। শেষ বাড়িটার পাঁচতলা অবধি যে নিমগাছ উঠে গেছে, মনে হয় তার ডালে একটা ভুলোলাগা আলো অনেক দিন ধরে আটকা পড়ে আছে। তোমাকে শোনাতে ইচ্ছা করে আমার জীবনের কথা।
ভাপ ওঠা ধানের ওপর আমাদের মেলে ধরা হাত, টুপটাপ শীতকাল ঝরে পড়ছে শজনের পাতায়, টিনের চাল, দুর্গাদহ পার হয়ে আরও অনেক দূর। এই সব রাত আমাদের বুকের মধ্যে বিয়ের গীত হয়ে বেজে যাচ্ছে।
তখনো পাহাড় দেখিনি। সাদাকালো টিভি আমাদের ধূসর সমুদ্রের কল্পনা দিয়েছে। ফেনা, ঢেউ, চারপাশে নুড়ি। চোখ কচলানো ঘুমের ওপর বাতাসের আরাম এসে লাগে। নির্জন, বালিশে গুঁজে থাকা বিকেলগুলো আমার। সিনেমার মতো করে যায়নি দিন। বহু ক্যালেন্ডার পুরোনো হবার পর তোমাকে পেয়েছি, তত দিনে সমুদ্রও নীল হয়ে গেছে।</p>

</article>
</div>

</body>
</html>